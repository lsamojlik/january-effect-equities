________________________________________
<div align="center">

<b>
Czy styczeń wyznacza kierunek dla rynku na cały rok?</b>

</div>

________________________________________

**Opis problemu**:

Na przełomie roku inwestorzy instytucjonalni realnie przebudowują portfele - wchodzą w życie nowe limity ryzyka, następuje doważanie sektorów i pozycjonowanie pod przewidywane trendy. Jednocześnie na rynek napływa nowy kapitał inwestorów indywidualnych, reagujących na „top picks” analityków lub próbujących samodzielnie wskazać zwycięzców nadchodzącego roku. W efekcie pojawia się przekonanie, że spółki, sektory lub całe rynki, które najmocniej rosły w styczniu, mogą wyznaczać kierunek przepływu kapitału na kolejne miesiące.
Postanowiłem sprawdzić, co na ten temat mówią dane.

**Źródła danych**:

• biblioteka yfinance (yahoo finance)

• kaggle – skład indeksu S&P 500 (z uwzględnieniem zmian)

________________________________________

**Podsumowanie i wnioski dla inwestora**:

**1.	Styczniowi zwycięzcy nie są ani złotym Graalem, ani pułapką.**

W większości przypadków spółki, które najmocniej rosły w styczniu, dalej radziły sobie dobrze w kolejnych miesiącach. Sam styczniowy wzrost nie jest więc powodem do ucieczki ani paniki.

**2.	Nie traktuj stycznia jak prognozy na cały rok.**

Strategia oparta wyłącznie na kupowaniu „styczniowych liderów” nie daje trwałej przewagi nad rynkiem i wiąże się z większą zmiennością wyników. Wyniki na koniec stycznia - niezależnie czy dla spółek, czy całych gospodarek - nie powinny być kierunkowskazem na dalszą część roku.

**3.	Kierunek inwestycji powinny wyznaczać fundamenty, nie kalendarz.**

Jeśli rynek nie zdyskontował jeszcze drzemiącego potencjału spółki, nie ma powodu unikać inwestycji tylko dlatego, że coś już mocno wzrosło. Kluczowe pozostaje skupienie na biznesie, wycenach i trendach gospodarczych – to one powinny wskazywać kierunek, w którym należy kierować kapitał.

